درگیری ارتش لبنان با گروه های مسلح سوری
ارتش لبنان روز جمعه در بیانیه‌ای از وقوع درگیری در مرز با سوریه خبر داد و اعلام کرد که در جریان آن یک سرباز لبنانی زخمی شده است.
نورنیوز-گروه بین الملل: ارتش لبنان در این بیانیه اعلام کرد: یک یگان ارتش لبنان برای بستن یک گذرگاه غیرقانونی در مرز لبنان با سوریه در منطقه معربون- بعلبلک با نیروهای سوری درگیر شد.
براساس این گزارش، نیروهای ارتش لبنان در این درگیری اقدام به تیراندازی هوایی کردند که در پاسخ، گروه‌های سوری به سمت نیروهای ارتش لبنان آتش گشودند و در نتیجه یکی از سربازان ارتش لبنان زخمی شد.
این درگیری منجر به افزایش تدابیر نظامی توسط یگان‌های مستقر در منطقه شد.
همچنین خبرنگار النشره گزارش داد که ارتش لبنان نیروهای کمکی به محل درگیری در مرز لبنان با سوریه اعزام کرده است.

نورنیوز